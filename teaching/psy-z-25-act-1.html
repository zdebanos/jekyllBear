<!DOCTYPE html><html lang="en" dir="ltr"><head><meta charset="UTF-8"><meta name="viewport" content="width=device-width, initial-scale=1.0"><meta http-equiv="X-UA-Compatible" content="ie=edge"><title>PSY Aktivita 1 | Personal page of Steve (zdebanos)</title><meta name="description" content="Student at FEE CTU"><link rel="shortcut icon" href="/assets/favicon.ico" type="image/x-icon"><link rel="icon" href="/assets/favicon.ico" type="image/x-icon"><link href='/feed.xml' rel='alternate' type='application/atom+xml'><link rel="canonical" href="/teaching/psy-z-25-act-1"><link rel="stylesheet" href="/assets/style.css"><body><main><h2 class="title">Personal page of Steve (zdebanos)</h2><nav> <a href="http://zdebanos.cz">Home</a> <a href="http://zdebanos.cz/activities.html">Activities</a> <a href="http://zdebanos.cz/contact.html">Contact</a> <a href="http://zdebanos.cz/teaching/root.html">Teaching</a></nav><article><h1>PSY Aktivita 1</h1><h2 id="co-si-vyzkoušíte">Co si vyzkoušíte</h2><ul><li>vyzkoušíte si práci s příkazovou řádkou<li>zkusíte si zprovoznit <code class="language-plaintext highlighter-rouge">git</code> na vašem počítači a vyzkoušíte si práci s balíčkovacím systémem<li>vyzkoušíte si jazyk Markdown<li>vyzkoušíte si správu projektu<li>naučíte se vygenerovat SSH klíč</ul><h2 id="shrnutí-úkolu">Shrnutí úkolu</h2><ol><li>Nainstalujte si Git na váš počítač, návod <a href="https://git-scm.com/book/en/v2/Getting-Started-Installing-Git">zde</a>.<li>Vytvořte prázdný projekt na školním <a href="https://gitlab.fel.cvut.cz">Gitlabu</a> se jménem <code class="language-plaintext highlighter-rouge">psy-git-repo</code>.<li>Vygenerujte si sadu SSH klíčů pro verzování a přidejte jej do Gitlabu.<li>Tento prázdný projekt si naklonujete a přidáte do něj pouze jednoduché <code class="language-plaintext highlighter-rouge">README.md</code> s nějakým vašim popisem. Tento commit bude obsahovat zprávu <code class="language-plaintext highlighter-rouge">README.md: added root PSY readme</code>. <code class="language-plaintext highlighter-rouge">README.md</code> bude napsané v jazyku Markdown a bude obsahovat minimálně jeden nadpis, popis vašeho repositáře, a hyperlink odkazující se na stránku <code class="language-plaintext highlighter-rouge">psy.pages.fel.cvut.cz</code>. Vytvoříte také tabulku (ale napsanou v markdownu!), která vás představuje, např.<div class="language-plaintext highlighter-rouge"><div class="highlight"><pre class="highlight"><code>++++++++++++++++++++++++++++++++++++++
| Jméno         | Vlastík Plamínek   |
--------------------------------------
| Věk           | 23                 |
--------------------------------------
| Záliby        | Vaření z ničeho    |
--------------------------------------
| Studijní obor | Otevřená ezoterika |
++++++++++++++++++++++++++++++++++++++
</code></pre></div></div><li>Do projektu mě přidáte jako developera.</ol><p>Co se týče GITu, budeme dopředu oproti sylabu předmětu. Ale zde budeme předpokládat nejzákladnější práci, která se může hodit už v prvním semestru. Níže najdete nápovědu. Také budeme předpokládat, že budeme tento repositář používat pro další práci. Do repositáře také můžete (a doporučuju) verzovat cokoliv, co chcete k PSY.</p><h2 id="bodové-ohodnocení">Bodové ohodnocení</h2><p>Co mě přidáte jako developera do projektu, budu schopen prohlížet vaši práci. Pokud budete mít vše splněno, tak vám dám 2 body.</p><h2 id="návod">Návod</h2><h3 id="balíčkovací-systémy">Balíčkovací systémy</h3><p>Na Linuxu či Mac (dnes již na Windows také přítomné) je zvykem stahovat nové programy pomocí centrálního balíčkovacího systému. To má obrovskou výhodu, že stahujete (snad většinou) ověřené programy a umožňuje je centrálně spravovat. Na Ubuntu/Debian se používá <code class="language-plaintext highlighter-rouge">apt/apt-get</code>, na systémech od Red Hat se používá <code class="language-plaintext highlighter-rouge">dnf/yum</code>, na Arch Linux <code class="language-plaintext highlighter-rouge">pacman</code>. Na všech distribucích se dá také použít <code class="language-plaintext highlighter-rouge">snap</code> či <code class="language-plaintext highlighter-rouge">flatpak</code>, které umožňují spouštět aplikace v izolovaných kontejnerech (s vlastním filesystemem).</p><p>Pro vás bude nejdůležitější asi <code class="language-plaintext highlighter-rouge">apt/apt-get</code>.</p><h3 id="založení-repositáře">Založení repositáře</h3><p>Do školního Gitlabu se přihlásíte pomocí ČVUT SSO. Vpravo nahoře byste měli vidět tlačítko <code class="language-plaintext highlighter-rouge">New project</code>. Zvolte <code class="language-plaintext highlighter-rouge">Create blank project</code> a viditelnost nastavte na <code class="language-plaintext highlighter-rouge">Private</code>. <strong>Nezaškrtávejte Initialize repository with a README!</strong>. Nezapomeňte nastavit jméno projektu.</p><h3 id="co-je-to-git">Co je to GIT?</h3><p>Git je program sloužící pro verzování softwaru, tzn. umožňuje ukládat soubory, včetně jejich historie pomocí tzv. snapshotů. Tuto historii lze následně zpětně prohlížet. De facto by se dalo říct, že Git je pouze chytrým wrapperem okolo příkazů <code class="language-plaintext highlighter-rouge">diff</code> a <code class="language-plaintext highlighter-rouge">patch</code>. Každý nový příspěvek v Gitovém repositáři se nazývá <code class="language-plaintext highlighter-rouge">commit</code> (pokud pomineme ostatní věci jako branches, tags či submodules).</p><p>Verzování v Gitu funguje lokálně, ale většinou je využíván tak, že lokální historii synchronizujete s nějakým serverem (většinou hostovaný na Github, Gitlab či vašem Gitovém serveru), který budeme nazývat jako <code class="language-plaintext highlighter-rouge">remote</code>. Pro synchronizaci vzdálené historie s lokální historií se používá příkaz <code class="language-plaintext highlighter-rouge">pull</code>/<code class="language-plaintext highlighter-rouge">fetch</code>. Pro synchronizaci vaší historie s <code class="language-plaintext highlighter-rouge">remote</code> používáte <code class="language-plaintext highlighter-rouge">push</code>. Na <code class="language-plaintext highlighter-rouge">remote</code> má přístup více vývojářů, tedy umožňuje práci v týmu.</p><p><strong>🧠 K zamyšlení:</strong> Jaký je rozdíl mezi GITem a Githubem/Gitlabem? K čemu jednotlivé technologie slouží a co každá technologie neumí?</p><p>GIT umí posílat data v aplikačních protokolech HTTPS či SSH. Pro náš přístup budeme používat protokol SSH, který ale vyžaduje vygenerování dvou klíčů - private a public. Než se pustíme do GITu, naučíme se generovat klíče a přidat je do Gitlabu.</p><h3 id="vygenerování-ssh-klíčů">Vygenerování SSH klíčů</h3><p>Přečtěte si návod <a href="https://docs.gitlab.com/user/ssh/">zde</a>. Je tam popsán proces generování klíče a přidávání do samotného Gitlabu.</p><p><strong>⚠️ Upozornění</strong>: k práci s GITem nepotřebujete, aby vám běžel <code class="language-plaintext highlighter-rouge">ssh-agent</code> a nepotřebujete jej přidávat pomocí <code class="language-plaintext highlighter-rouge">ssh-add</code>. Ale když to uděláte, tak nebudete muset zadávat furt heslo.</p><p><strong>⚠️ Upozornění</strong>: Sekce <strong>Add an SSH key to your GitLab account</strong> to dělá nějak složitě. Stačí udělat:</p><div class="language-plaintext highlighter-rouge"><div class="highlight"><pre class="highlight"><code>$ cat ~/.ssh/&lt;váš veřejný klíč&gt;
</code></pre></div></div><p>Výstup příkazu zkopírujete sem: <img src="../../assets/gitlab-ssh.webp" alt="ssh" /></p><p><strong>🧠 K zamyšlení:</strong> co by se stalo, kdybychom přidali ten privátní?</p><h3 id="základní-práce-s-gitem">Základní práce s GITem</h3><p>Za předpokladu že SSH klíč máte v Gitlabu, můžete naklonovat váš repositář pomocí příkazu</p><div class="language-plaintext highlighter-rouge"><div class="highlight"><pre class="highlight"><code>$ git clone &lt;ssh-adresa&gt;
</code></pre></div></div><p>SSH adresu zjistíte tak, že půjdete do svého repositáře a rozkliknete kolonku <strong>Code</strong>.</p><p>V repositáři můžete nové soubory (či změny v souborech) přidávat pomocí příkazu</p><div class="language-plaintext highlighter-rouge"><div class="highlight"><pre class="highlight"><code>$ git add &lt;jméno souboru&gt;
</code></pre></div></div><p>To tento soubor hodí do takzvané “staging area”. Na všechny soubory v “staging area” můžete poté udělat <code class="language-plaintext highlighter-rouge">commit</code>. Zajímají nás dvě varianty:</p><div class="language-plaintext highlighter-rouge"><div class="highlight"><pre class="highlight"><code>$ git commit -m "Commit zpráva"
</code></pre></div></div><p>či</p><div class="language-plaintext highlighter-rouge"><div class="highlight"><pre class="highlight"><code>$ git commit
</code></pre></div></div><p>První varianta udělá commit se zprávou za <code class="language-plaintext highlighter-rouge">-m</code>. Druhá varianta vám otevře defaultní textový editor systému. V něm vyplníte commit zprávu, uložíte a zavřete.</p><p><strong>⚠️ Upozornění</strong>: pokud vám to otevře v editoru <code class="language-plaintext highlighter-rouge">vim</code>, naučte se jej uzavírat 😉.</p><p>Jakýkoli stav vašeho repositáře vypíšete pomocí příkazu</p><div class="language-plaintext highlighter-rouge"><div class="highlight"><pre class="highlight"><code>$ git status
</code></pre></div></div><p>Pro nahrání commitu použijte</p><div class="language-plaintext highlighter-rouge"><div class="highlight"><pre class="highlight"><code>$ git push origin &lt;jmeno-vetve&gt;
</code></pre></div></div><p>či zkráceně jen</p><div class="language-plaintext highlighter-rouge"><div class="highlight"><pre class="highlight"><code>$ git push
</code></pre></div></div><p>Ve vašem případě budete pushovat do politicky korektní větve <code class="language-plaintext highlighter-rouge">main</code>, dřív do <code class="language-plaintext highlighter-rouge">master</code>.</p><p>Pro synchronizace historie s vašim repositářem použijte</p><div class="language-plaintext highlighter-rouge"><div class="highlight"><pre class="highlight"><code>$ git pull
</code></pre></div></div><h3 id="markdown">Markdown</h3><p>Jednoduchý značkovací jazyk pro psaní jednoduchých strukturovaných dokumentů s nadpisy, obrázky, linky, tabulkami, atp. Jednodušší než html. Na internetu existuje hodně příkladů a tutoriálů.</p><h3 id="přidání-mě-jako-developera">Přidání mě jako developera</h3><p>Otevřete si svůj repositář v Gitlabu. V záložce nalevo zvolte Manage/Members. Po otevření kliknete na <strong>Invite members</strong> a vyhledáte mě pomocí jména či mailu. Následně by mi měl přijít mail.</p></article></main><footer class="bottom-footer"> <!-- <span class="mini-note">You've reached the end of the page. Good job!</span> --> <!--<nav class="sans"><hr><p><label class="menu-icon" for="menu-btn">Menu</label></p><ul class="site-nav"><li><a href="/">Home</a><li><a href="/blog">Blog</a><li><a href="/designs">Designs</a><li><a href="/about">About</a><li><a href="https://canisee.xyz" title="Confirm your vision functionality">[Can I See]</a></ul></nav>--> <i>Theme <a href="https://knhash.in/jekyllBear" title="the art">jekyllBear</a> built and maintained by <a href="https://knhash.in" title="the artist">knhash</a> </i></footer>
